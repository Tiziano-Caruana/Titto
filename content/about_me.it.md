---
title: 'Chi sono'
description: 'Pagina di presentazione'
ShowReadingTime: true
ShowWordCount: true
sitemap:
  priority: 1
---

![Bocchi bag](/about_me/bocchi-bag.png)

# Su di me

Attualmente sto approfondendo il mondo della sicurezza informatica. Dopo aver giocato per 2 anni CTF con i TRX, ho iniziato a partecipare ad altri tipi di concorsi del settore, iniziando a sperimentare anche nel lato comunicativo ed approfondendo il comportamento tipico degli attaccanti.

Quando posso mi diletto nella scrittura di blog post e articoli, che sia per le comunità di cui faccio parte o per partecipare ad una nuova competizione. Credo che dedicando diverse ore alla stesura di contenuti di qualità possa riuscire a rendere i miei contenuti quanto più informati e comprensibili possibile, anche per persone inesperte che hanno solo una vaga idea di come funzionino i sistemi e gli attori coinvolti nel mondo di internet.

Sono convinto che lo studio teorico vada affiancato e stimolato sia dall'utilizzo pratico delle competenze, sia dalla presentazione di storie interessanti e notizie di attualità. Credo che si sia più propensi a comprendere concetti tecnici anche complessi se questi possono aiutare nel capire meglio il funzionamento di infrastrutture e sistemi che di recente sono stati vittime di attacchi o errori.

È utopico che un apprendimento del genere possa venire applicato in una scuola o in un'università, forse impraticabile. Per questo credo sia importante che ogni ragazzo si dedichi senza remore alle proprie passioni in orario extrascolastico. Ciò che viene impartito nelle scuole, in qualsiasi istituto e relativamente a qualsiasi materia, è poco più del minimo indispensabile necessario per non definirsi un completo estraneo agli argomenti presentati.

Mi piacerebbe condividere questo messaggio con quante più persone possibile, per aiutare chi, come me, vuole esplorare il mondo della cybersecurity. So di avere ancora tanto da imparare sia dal punto di vista tecnico che pedagogico. Cerco di crescere non solo accumulando esperienza in vari contesti, ma anche imparando a comunicare meglio e a essere più d'aiuto agli altri.