---
title: 'Chi sono'
description: 'Pagina di presentazione'
ShowReadingTime: true
ShowWordCount: true
sitemap:
  priority: 1
---

![Bocchi bag](/about_me/bocchi-bag.png)

# Su di me

Attualmente sto approfondendo il mondo della sicurezza web soprattutto grazie alle CTF alle quali partecipo con i TRX e alle varie piattaforme che propongo diverse challenge sul tema. 

Mi diletto spesso e volentieri nello scrivere writeup sulle challenge che per qualche motivo ho trovato divertenti o interessanti. Dedico diverse ore alla loro stesura, e cerco di renderle quanto più possibile comprensibili anche per persone inesperte che hanno solo una vaga idea del funzionamento del mondo di internet.

Sono convinto che lo studio teorico vada affiancato e stimolato sia dall'utilizzo pratico delle competenze, sia dalla presentazione di storie interessanti e notizie di attualità. Credo che si sia più propensi a comprendere concetti tecnici anche complessi se questi possono aiutare nel capire meglio il funzionamento di infrastrutture e sistemi che di recente sono stati vittime di attacchi o errori.

È utopico che un apprendimento del genere possa venire applicato in una scuola o in un'università, forse impraticabile. Per questo credo sia importante che ogni ragazzo si dedichi senza remore alle proprie passioni in orario extrascolastico. Ciò che viene impartito nelle scuole, in qualsiasi istituto e relativamente a qualsiasi materia, è poco più del minimo indispensabile necessario per non definirsi un completo estraneo agli argomenti presentati.

Mi piacerebbe condividere con più persone possibile questo messaggio, e contribuire nell'aiutare i ragazzi che vogliano approfondire questo mondo come sto cercando di fare io. Mi rendo però conto di non avere i mezzi tecnici e pedagogici necessari, oltre a "non essere nessuno" a livello di esperienza professionale oggettivamente convertibile in fiducia per un eventuale ruolo educativo diverso dal classico professore scolastico.

Per questo cerco di migliorarmi ad ogni gara e scrivo writeup ogni volta che ne ho l'opportunità.