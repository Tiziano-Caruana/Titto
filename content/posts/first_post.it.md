---
title: 'Il mio sito personale :D'
date: 2023-07-14T19:45:00+02:00
tags: ["blog", "programming", "free time"]
description: 'Perchè?'
ShowReadingTime: true
ShowWordCount: true
sitemap:
  priority: 0.5
---

Ho creato questo sito in una calda settimana di luglio romana, tra l'11 ed il 14.

Mi era sempre balenata in testa l'idea di creare un sito personale tutto per me, ma ero convinto che bisognasse fare qualcosa di importante nella vita per poterne pubblicare uno. Non poteva farlo un semplice Tiziano Caruana, era roba da Presidente della Repubblica e simili.

Nell'estate del 2021, dopo essermi convinto che anche io potevo permettermelo, pubblicai il mio primo sito (anche quello statico e hostato su GitHub pages) molto semplice, mono-pagina scritto in JavaScript e Bootstrap (ugh).

Il risultato non mi sembrava male, ma il sito è stato accolto con poco entusiasmo dai miei amici e parenti, ed ho deciso di buttarlo giù circa un mese dopo. Effettivamente non era graficamente granchè, e non offriva alcun tipo di informazione importante su di me (che volete che ci scrivessi, andavo in terzo superiore).

Nella comunità di CTF ho trovato diversi siti personali che mi sono piaciuti molto nonostante il loro minimalismo. La grafica estremamente semplice non distoglieva l'attenzione dallo stile di scrittura del giocatore, che viene messo in mostra nei writeup e soprattutto nei blog.

L'idea del mio sito ideale è proprio questa:
- Facile da mantenere;
- Con contenuti che possano intrattenere la nicchia interessata (ciao TRX);
- Veloce e semplice.

Ed eccoci qui. Hugo ([er framework ↗](https://gohugo.io/)) mi ha aiutato molto. Non avrei mai pensato di poter avere una prima demo del sito in meno di un giorno di programmazione (non mi sponsorizzano LO GIURO)

Devo ancora creare la sezione per il [blog](https://tiziano-caruana.github.io/it/tags/blog) e per i [writeup](https://tiziano-caruana.github.io/it/tags/writeup), ma sono fiducioso di metterci non più di una mezz'oretta (ho un workaround per fare 'sta cosa in tre secondi sfruttando i tag) se tutto va bene.

Questo sito sarà quindi la mia zona protetta, il mio studio personale dove poter pubblicare writeup e scrivere qualche articolo su cose che mi interessano o, perchè no, sulla mia vita personale (nel bene o nel male). È da tempo che mi dico che dovrei ricominciare a scrivere, questa è l'occasione perfetta per farlo.

Alla prossima.